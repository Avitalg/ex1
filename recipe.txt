עוגה ביס'וויטים קרה שאינה אפויה ללא גלוטן

מצרכים למתכון
-ביסקוויט ללא גלוטן - אריזת ניילון (200 גרם)
-שמנת מתוקה 38% - קופסת קרטון (250 מ"ל)
-אבקת סוכר - 7 כפות - סה"כ (112 גרם), 5 כפות לבלילת השוקולד.
-גבינה לבנה 5% - 4 כפות - סה"כ (80 גרם)
-חלב - 1/2 כוס - סה"כ (120 מ"ל)
-אינסטנט פודינג בטעם וניל - קופסת קרטון (80 גרם)
-שוקולד מריר - 1½ אריזות נייר - סה"כ (150 גרם), אפשר לשלב שוקולד חלב.
-חמאה - אריזת נייר (100 גרם), חמאה רכה.
-שמנת חמוצה 9% שומן - גביע (200 מ"ל)
-מלח - קורט
-אבקת קקאו - כף שטוחה (7 גרם)
-שוקולית - כף שטוחה (9 גרם)

אופן הכנת המתכון
1. מרפדים תבנית פיירקס 30X20 בביסקוויטים (קנויים או אפויים ביתיים).
2. מקציפים שמנת מתוקה, 2 כפות אבקת סוכר, גבינה לבנה, חצי כוס חלב ושקית אינסטנט פודינג לקצף יציב וחזק. מוזגים על הביסקוויטים ומיישרים.
3. מכסים ושומרים במקרר.
4. ממיסים בבן מארי או במיקרוגל בפולסים קצרים את השוקולד.
5. באותו הכלי שהיתה הקצפת ללא שטיפה שמים 100 גרם חמאה רכה מאוד ו- 5 כפות אבקת סוכר. מקציפים.
6. לאחר כמה דקות מוסיפים את השוקולד המומס, שמנת חמוצה, קקאו, שוקולית וקורט מלח. ממשיכים להקציף עד שנוצר קרם סמיך.
7. טועמים ולפי הטעם האישי אפשר להוסיף אבקת סוכר או קקאו.
8. מוזגים על הקרם הלבן.
9. מגררים שוקולד מריר או לבן או גם וגם לקישוט, מכסים ושומרים במקרר לפחות 4 שעות לפני האכילה.
10. אם בוחרים להקפיא, להוציא כ- 5-10 דקות לפני ההגשה.
11. אחרי שהעוגה מתייצבת במקרר, אפשר לפרוס אותה ולהקפיא את הפרוסות בכלים עם מכסה, כך אפשר להוציא כמה פרוסות שרוצים לאכול.
12. בתיאבון (:
ניתן להקפיא. הערך התזונתי לא כולל את הקישוט לעוגה.